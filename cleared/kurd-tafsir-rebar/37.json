{"ayahs":{"37:1":{"name":"37:1","tafsir":"سووره‌تی (صافات) واته‌: پۆله‌ رێكه‌كان\nبِسْمِ اللَّهِ الرَّحْمَنِ الرَّحِيمِ\n[\nوَالصَّافَّاتِ صَفًّا (١)\n] خوای گه‌وره‌ سوێند ئه‌خوات به‌ فریشته‌كان كه‌ له‌ ئاسماندا پۆلیان به‌ستووه‌ و پۆل پۆل به‌ ڕێكی ڕاوه‌ستاون وه‌كو پۆلى موسڵمانان له‌ نوێژدا."},"37:10":{"name":"37:10","tafsir":"[\nإِلَّا مَنْ خَطِفَ الْخَطْفَةَ\n] ته‌نها ئه‌گه‌ر یه‌كێك له‌و شه‌یتانانه‌ قسه‌یه‌ك له‌ قسه‌ی فریشته‌كان بڕفێنێت و بیداته‌ شه‌یتانى خوار خۆى [\nفَأَتْبَعَهُ شِهَابٌ ثَاقِبٌ (١٠)\n] ئه‌وه‌ دیسانه‌وه‌ ئه‌ستێره‌یه‌كی گه‌شی سووتێنه‌ر پێی ده‌گات و ئه‌یسووتێنێ."},"37:100":{"name":"37:100","tafsir":"[\nرَبِّ هَبْ لِي مِنَ الصَّالِحِينَ (١٠٠)\n] ئه‌ی په‌روه‌ردگار له‌ جیاتى هۆزو نه‌ته‌وه‌كه‌م كه‌ به‌جێم هێشتن منداڵی صاڵحم پێ ببه‌خشه‌ یارمه‌تیده‌رم بێت له‌سه‌ر گوێڕایه‌ڵى و عیباده‌تى تۆ."},"37:101":{"name":"37:101","tafsir":"[\nفَبَشَّرْنَاهُ بِغُلَامٍ حَلِيمٍ (١٠١)\n] منداڵێكمان پێی به‌خشی كه‌ ئیسماعیل -\nصلی الله علیه وسلم\n- بوو كه‌ دواتر منداڵێكی حه‌لیم و هێمن و ئارام و له‌سه‌رخۆ بوو، ئارامى گرت و رازى بوو كه‌ باوكى سه‌ری ببڕێت، وه‌ یه‌كه‌م منداڵى بوو، وه‌ له‌ ئیسحاق -\nصلی الله علیه وسلم\n- گه‌وره‌تر بوو."},"37:102":{"name":"37:102","tafsir":"{ئیبراهیم پێغه‌مبه‌ر -\nصلی الله علیه وسلم\n- له‌ خه‌ودا ئیسماعیلى كوڕى -\nصلی الله علیه وسلم\n- سه‌رده‌بڕێت}\n [\nفَلَمَّا بَلَغَ مَعَهُ السَّعْيَ قَالَ يَا بُنَيَّ إِنِّي أَرَى فِي الْمَنَامِ أَنِّي أَذْبَحُكَ فَانْظُرْ مَاذَا تَرَى\n] كاتێك كه‌ ئیسماعیل -\nصلی الله علیه وسلم\n- پێ گه‌یشت وه‌ له‌گه‌ڵیدا ئه‌هات و ئه‌ڕۆیشت ئیبراهیم -\nصلی الله علیه وسلم\n- وتی: ئه‌ی كوڕی خۆم من له‌ خه‌ودا ئه‌بینم كه‌ سه‌رت ئه‌بڕم تۆیش ته‌ماشا بكه‌ بزانه‌ بۆچوونت چیه‌و وه‌ڵامت چیه‌؟ (له‌به‌ر ئه‌وه‌ی خه‌وی پێغه‌مبه‌ران وه‌حیه‌و له‌لایه‌ن خوای گه‌وره‌وه‌یه‌) [\nقَالَ يَا أَبَتِ افْعَلْ مَا تُؤْمَرُ\n] ئه‌ویش به‌ بێ دوودڵى فه‌رمووی: ئه‌ی باوكی خۆم ئه‌وه‌ی فه‌رمانت پێكراوه‌ له‌لایه‌ن خوای گه‌وره‌وه‌ جێبه‌جێی بكه‌ [\nسَتَجِدُنِي إِنْ شَاءَ اللَّهُ مِنَ الصَّابِرِينَ (١٠٢)\n] (إن شاء الله) ئه‌بینی من له‌ ئارامگرانم و ئارام ئه‌گرم له‌سه‌ر فه‌رمانی خوای گه‌وره‌و سه‌رم ببڕه‌."},"37:103":{"name":"37:103","tafsir":"[\nفَلَمَّا أَسْلَمَا\n] كاتێك كه‌ هه‌ردووكیان ملكه‌چ و ته‌سلیمی فه‌رمانی خوای گه‌وره‌ بوون [\nوَتَلَّهُ لِلْجَبِينِ (١٠٣)\n] وه‌ له‌سه‌ر ناوچه‌وان و ڕووی ڕایخست له‌سه‌ر زه‌ویه‌كه‌ بۆ ئه‌وه‌ی له‌ پشته‌وه‌ سه‌ری ببڕێ و ده‌موچاوى نه‌بینێت تا ئاسانتر بێت، كه‌ له‌ (مینا) بووه‌."},"37:104":{"name":"37:104","tafsir":"[\nوَنَادَيْنَاهُ أَنْ يَا إِبْرَاهِيمُ (١٠٤)\n] خوای گه‌وره‌ ئه‌فه‌رمووێ: بانگمان كرد ئه‌ی ئیبراهیم -\nصلی الله علیه وسلم\n- ."},"37:105":{"name":"37:105","tafsir":"[\nقَدْ صَدَّقْتَ الرُّؤْيَا\n] به‌ڕاستی تۆ خه‌وه‌كه‌ت جێبه‌جێ كردو ڕاستگۆ بوویت و خه‌وه‌كه‌ت به‌ڕاست دانا [\nإِنَّا كَذَلِكَ نَجْزِي الْمُحْسِنِينَ (١٠٥)\n] ئێمه‌ به‌م شێوازه‌ پاداشتی چاكه‌كاران ئه‌ده‌ینه‌وه‌و ئه‌وه‌ى گوێڕایه‌ڵیمان بكات ناخۆشى و ته‌نگانه‌ى له‌سه‌ر لاده‌به‌ین و ده‌روى خێرى لێده‌كه‌ینه‌وه‌."},"37:106":{"name":"37:106","tafsir":"[\nإِنَّ هَذَا لَهُوَ الْبَلَاءُ الْمُبِينُ (١٠٦)\n] ئه‌مه‌ به‌ڕاستی تاقیكردنه‌وه‌یه‌كی زۆر ئاشكرا بوو بۆ ئیبراهیم و ئیسماعیل (عَلَيْهِما الصَّلَاةُ وَالسَّلَامُ)،  وه‌ له‌و تاقیكردنه‌وه‌یه‌دا سه‌ركه‌وتن و ناجیح بوون."},"37:107":{"name":"37:107","tafsir":"{خواى گه‌وره‌ له‌ جیاتى ئیسماعیل -\nصلی الله علیه وسلم\n- به‌رانێك ده‌نێرێت}\n [\nوَفَدَيْنَاهُ بِذِبْحٍ عَظِيمٍ (١٠٧)\n] وه‌ خوای گه‌وره‌ له‌ جیاتی ئیسماعیل -\nصلی الله علیه وسلم\n- به‌رانێكی شاخدارى له‌ به‌هه‌شته‌وه‌ بۆ ئیبراهیم -\nصلی الله علیه وسلم\n- نارد تا له‌ جیاتی ئیسماعیلی كوڕی -\nصلی الله علیه وسلم\n- سه‌ری ببڕێت، (له‌م كاته‌وه‌ قوربانى كردن ته‌شریع بووه‌و عیباده‌تێكى گه‌وره‌یه‌و پێغه‌مبه‌رى خوا -\nصلی الله علیه وسلم\n- هه‌موو ساڵێك دوو به‌رانى شاخدارى ره‌ش و سپى كردووه‌ به‌ قوربانى و پێویسته‌ ئه‌وه‌ى تواناى هه‌بێت قوربانى بكات)."},"37:108":{"name":"37:108","tafsir":"[\nوَتَرَكْنَا عَلَيْهِ فِي الْآخِرِينَ (١٠٨)\n] وه‌ ڕێزو مه‌دح و سه‌ناو ستایشیمان له‌ناو ئوممه‌ته‌كانی دواتردا به‌جێهێشت كه‌ مه‌دحی بكه‌ن."},"37:109":{"name":"37:109","tafsir":"[\nسَلَامٌ عَلَى إِبْرَاهِيمَ (١٠٩)\n] سڵاو له‌ ئیبراهیم -\nصلی الله علیه وسلم\n- بێت."},"37:11":{"name":"37:11","tafsir":"[\nفَاسْتَفْتِهِمْ أَهُمْ أَشَدُّ خَلْقًا أَمْ مَنْ خَلَقْنَا\n] ئه‌ی محمد -\nصلی الله علیه وسلم\n- پرسیار له‌ كافران بكه‌ ئایا دروستكردنی ئه‌وان گه‌وره‌ترو به‌هێزتره‌، یاخود ئه‌و زه‌وی و ئاسمان و فریشته‌و دروستكراوه‌ گه‌ورانه‌ی كه‌ دروستمان كردووه‌، كه‌ دان به‌م شته‌دا ده‌نێن ئیتر بۆ باوه‌ڕتان به‌ زیندوو بوونه‌وه‌ نیه‌؟ [\nإِنَّا خَلَقْنَاهُمْ مِنْ طِينٍ لَازِبٍ (١١)\n] ئێمه‌ ئاده‌ممان دروست كردووه‌ له‌ قوڕێكی لینج كه‌ ئه‌نووسێ به‌ ده‌سته‌وه‌، واته‌: مرۆڤ دروستكراوێكی لاوازه‌ بۆ باوه‌ڕیان به‌ زیندووبوونه‌وه‌و تواناو ده‌سه‌ڵاتی خواى گه‌وره‌ نیه‌."},"37:110":{"name":"37:110","tafsir":"[\nكَذَلِكَ نَجْزِي الْمُحْسِنِينَ (١١٠)\n] ئێمه‌ به‌م شێوازه‌ پاداشتی چاكه‌كاران ئه‌ده‌ینه‌وه‌."},"37:111":{"name":"37:111","tafsir":"[\nإِنَّهُ مِنْ عِبَادِنَا الْمُؤْمِنِينَ (١١١)\n] به‌ڕاستی ئیبراهیم له‌ به‌نده‌ باوه‌ڕداره‌كانی ئێمه‌ بوو."},"37:112":{"name":"37:112","tafsir":"[\nوَبَشَّرْنَاهُ بِإِسْحَاقَ نَبِيًّا مِنَ الصَّالِحِينَ (١١٢)\n] وه‌ له‌ دوای ئیسماعیل -\nصلی الله علیه وسلم\n- موژده‌مان پێدا به‌ كوڕێكی تر كه‌ ناوی ئیسحاق -\nصلی الله علیه وسلم\n- بووه‌، وه‌ له‌ داهاتوودا ده‌بێت به‌ پێغه‌مبه‌رێك له‌ پیاوچاكان."},"37:113":{"name":"37:113","tafsir":"[\nوَبَارَكْنَا عَلَيْهِ وَعَلَى إِسْحَاقَ\n] وه‌ به‌ره‌كه‌تیشمان دابه‌زانده‌ سه‌ریان و خسته‌ ناو نه‌وه‌كانیه‌وه‌و منداڵمان زۆر كردن، وه‌ له‌ نه‌وه‌ی ئیسحاقیش كه‌سانی تر ده‌بن به‌ پێغه‌مبه‌ر [\nوَمِنْ ذُرِّيَّتِهِمَا مُحْسِنٌ وَظَالِمٌ لِنَفْسِهِ مُبِينٌ (١١٣)\n] له‌ نه‌وه‌ی ئه‌مانیش هه‌بووه‌ چاكه‌كار بووه‌، وه‌ هه‌یشبووه‌ تاوانبارو خراپه‌كار بووه‌، وه‌كو یه‌هودو نه‌صارا له‌ نه‌وه‌ی ئیسحاق بوونه‌و خراپه‌كار بوونه‌ كه‌ به‌ ئاشكرا خراپه‌یان كردووه‌"},"37:114":{"name":"37:114","tafsir":"[\nوَلَقَدْ مَنَنَّا عَلَى مُوسَى وَهَارُونَ (١١٤)\n] وه‌ ئێمه‌ نیعمه‌تی خۆمان ڕژاند به‌سه‌ر موسى و هاروندا (عَلَيْهِما الصَّلَاةُ وَالسَّلَامُ)."},"37:115":{"name":"37:115","tafsir":"[\nوَنَجَّيْنَاهُمَا وَقَوْمَهُمَا مِنَ الْكَرْبِ الْعَظِيمِ (١١٥)\n] وه‌ خۆیان و قه‌ومه‌كه‌یانمان له‌و ناخۆشیه‌ گه‌وره‌یه‌ ڕزگار كرد كه‌ فیرعه‌ون كردبوونی به‌ كۆیله‌، یاخود له‌ غه‌رق كردنی ئاوه‌كه‌ ڕزگارمان كردن."},"37:116":{"name":"37:116","tafsir":"[\nوَنَصَرْنَاهُمْ فَكَانُوا هُمُ الْغَالِبِينَ (١١٦)\n] وه‌ ئه‌مانمان سه‌رخست و ئه‌مان زاڵ و سه‌ركه‌وتوو بوون به‌سه‌ر فیرعه‌وندا."},"37:117":{"name":"37:117","tafsir":"[\nوَآتَيْنَاهُمَا الْكِتَابَ الْمُسْتَبِينَ (١١٧)\n] وه‌ كتابێكی ئاشكراشمان پێ به‌خشین كه‌ ته‌ورات بوو."},"37:118":{"name":"37:118","tafsir":"[\nوَهَدَيْنَاهُمَا الصِّرَاطَ الْمُسْتَقِيمَ (١١٨)\n] وه‌ هیدایه‌تیشمان دان بۆ ڕێگا ڕاسته‌كه‌ی خوای گه‌وره‌."},"37:119":{"name":"37:119","tafsir":"[\nوَتَرَكْنَا عَلَيْهِمَا فِي الْآخِرِينَ (١١٩)\n] وه‌ مه‌دح و سه‌ناو ستایشى ئه‌مانیش له‌ناو ئوممه‌تانی دواتردا هه‌ر مایه‌وه‌و به‌ باشه‌ باس ئه‌كران."},"37:12":{"name":"37:12","tafsir":"[\nبَلْ عَجِبْتَ وَيَسْخَرُونَ (١٢)\n] ئه‌ی محمد -\nصلی الله علیه وسلم\n- تۆ سه‌رت سوڕئه‌مێنێ له‌ تواناو ده‌سه‌ڵاتی خوای گه‌وره‌، به‌ڵام ئه‌وان گاڵته‌ به‌ قسه‌كانی تۆ ئه‌كه‌ن سه‌باره‌ت به‌ زیندوو بوونه‌وه‌."},"37:120":{"name":"37:120","tafsir":"[\nسَلَامٌ عَلَى مُوسَى وَهَارُونَ (١٢٠)\n] سڵاوی خوای گه‌وره‌ له‌ موسى و هارون بێت(عَلَيْهِما الصَّلَاةُ وَالسَّلَامُ)."},"37:121":{"name":"37:121","tafsir":"[\nإِنَّا كَذَلِكَ نَجْزِي الْمُحْسِنِينَ (١٢١)\n] ئێمه‌ به‌م شێوازه‌ پاداشتی چاكه‌كاران ئه‌ده‌ینه‌وه‌."},"37:122":{"name":"37:122","tafsir":"[\nإِنَّهُمَا مِنْ عِبَادِنَا الْمُؤْمِنِينَ (١٢٢)\n] ئه‌مان هه‌ردووكیان له‌ به‌نده‌ باوه‌ڕداره‌كانی ئێمه‌ بوون."},"37:123":{"name":"37:123","tafsir":"{بانگه‌وازى ئیلیاس پێغه‌مبه‌ر -\nصلی الله علیه وسلم\n- }\n [\nوَإِنَّ إِلْيَاسَ لَمِنَ الْمُرْسَلِينَ (١٢٣)\n] وه‌ ئیلیاسیش -\nصلی الله علیه وسلم\n- پێغه‌مبه‌رێكی تر بووه‌ له‌ پێغه‌مبه‌ره‌كانی به‌نى ئیسرائیل، یان وتراوه‌: ئیدریس -\nصلی الله علیه وسلم\n- بووه‌."},"37:124":{"name":"37:124","tafsir":"[\nإِذْ قَالَ لِقَوْمِهِ أَلَا تَتَّقُونَ (١٢٤)\n] كاتێك كه‌ به‌ قه‌ومه‌كه‌ی خۆی فه‌رموو ئه‌وه‌ بۆ ته‌قوای خوای گه‌وره‌ ناكه‌ن و بۆچی عیباده‌تی جگه‌ له‌ خوای گه‌وره‌ ئه‌كه‌ن."},"37:125":{"name":"37:125","tafsir":"[\nأَتَدْعُونَ بَعْلًا\n] ئایا ئێوه‌ عیباده‌ت بۆ (به‌عل) ئه‌كه‌ن كه‌ ناوی بتێك بووه‌، یان ناوی ئافره‌تێك بووه‌ په‌رستوویانه‌، یان ناوی په‌روه‌ردگار بووه‌و بتێكتان كردووه‌ به‌ په‌روه‌ردگار [\nوَتَذَرُونَ أَحْسَنَ الْخَالِقِينَ (١٢٥)\n] وه‌ وازتان له‌ باشترین دروستكار هێناوه‌ كه‌ خوای گه‌وره‌یه‌و عیباده‌تی ئه‌و ناكه‌ن، كه‌ ته‌نها ئه‌و په‌رستراوى حه‌قه‌و شایانى په‌رستنه‌و په‌رستراوه‌كانى تر پوچه‌ڵ و بێبنه‌مان."},"37:126":{"name":"37:126","tafsir":"[\nاللَّهَ رَبَّكُمْ وَرَبَّ آبَائِكُمُ الْأَوَّلِينَ (١٢٦)\n] هه‌ر (الله)یه‌ كه‌ په‌روه‌ردگاری ئێوه‌و په‌روه‌ردگاری باوك و باپیرانی پێشینیشتانه‌."},"37:127":{"name":"37:127","tafsir":"[\nفَكَذَّبُوهُ فَإِنَّهُمْ لَمُحْضَرُونَ (١٢٧)\n] ئه‌وان به‌درۆیان زانی، وه‌ ئه‌بێ ئاماده‌ی سزای خوای گه‌وره‌ بن له‌ ڕۆژی قیامه‌ت."},"37:128":{"name":"37:128","tafsir":"[\nإِلَّا عِبَادَ اللَّهِ الْمُخْلَصِينَ (١٢٨)\n] ته‌نها به‌نده‌ دڵسۆزه‌كانی خوای گه‌وره‌ نه‌بێت ئه‌وانه‌ی كه‌ ئیمانیان پێی هێناوه‌ ڕزگاریان ئه‌بێ له‌ سزا."},"37:129":{"name":"37:129","tafsir":"[\nوَتَرَكْنَا عَلَيْهِ فِي الْآخِرِينَ (١٢٩)\n] وه‌ ئه‌میش له‌ناو ئوممه‌تانی دواتردا مه‌دح و سه‌ناو ستایش ده‌كرێت و باش باس ده‌كرێت و ڕێزی ئه‌مێنێت."},"37:13":{"name":"37:13","tafsir":"[\nوَإِذَا ذُكِّرُوا لَا يَذْكُرُونَ (١٣)\n] وه‌ كاتێكیش كه‌ به‌ په‌ندو ئامۆژگاری یادیان بخه‌یته‌وه‌ ئه‌وان یاد ناكه‌نه‌وه‌و سوود وه‌رناگرن."},"37:130":{"name":"37:130","tafsir":"[\nسَلَامٌ عَلَى إِلْ يَاسِينَ (١٣٠)\n] وه‌ سڵاوی خوای گه‌وره‌ له‌ (ئیل یاسین) بێت واته‌: له‌ (ئیلیاس) -\nصلی الله علیه وسلم\n- بێت كه‌ هه‌ردووكیان یه‌كن."},"37:131":{"name":"37:131","tafsir":"[\nإِنَّا كَذَلِكَ نَجْزِي الْمُحْسِنِينَ (١٣١)\n] ئێمه‌ به‌م شێوازه‌ پاداشتی چاكه‌كاران ئه‌ده‌ینه‌وه‌."},"37:132":{"name":"37:132","tafsir":"[\nإِنَّهُ مِنْ عِبَادِنَا الْمُؤْمِنِينَ (١٣٢)\n] به‌ دڵنیایى ئه‌میش یه‌كێك بووه‌ له‌ به‌نده‌ باوه‌ڕداره‌كانی ئێمه‌."},"37:133":{"name":"37:133","tafsir":"{خێزانه‌كه‌ى لوط پێغه‌مبه‌ر -\nصلی الله علیه وسلم\n- له‌ناو سزادراواندا ده‌بێت}\n [\nوَإِنَّ لُوطًا لَمِنَ الْمُرْسَلِينَ (١٣٣)\n] وه‌ لوطيش -\nصلی الله علیه وسلم\n- یه‌كێك بووه‌ له‌ پێغه‌مبه‌رانی خوای گه‌وره‌."},"37:134":{"name":"37:134","tafsir":"[\nإِذْ نَجَّيْنَاهُ وَأَهْلَهُ أَجْمَعِينَ (١٣٤)\n] كه‌ خۆی و كه‌سوكاره‌ باوه‌ڕداره‌كانی ئه‌وه‌ی كه‌ شوێنی كه‌وتبوون هه‌موویانمان ڕزگار كرد."},"37:135":{"name":"37:135","tafsir":"[\nإِلَّا عَجُوزًا فِي الْغَابِرِينَ (١٣٥)\n] ته‌نها پیرێژنێك نه‌بێ كه‌ له‌ناو سزادا مایه‌وه‌ كه‌ خێزانه‌كه‌ی بوو كافر بوو باوه‌ڕی پێ نه‌هێنا."},"37:136":{"name":"37:136","tafsir":"[\nثُمَّ دَمَّرْنَا الْآخَرِينَ (١٣٦)\n] پاشان ئه‌وانه‌ی ترمان هه‌موو له‌ناوبرد."},"37:137":{"name":"37:137","tafsir":"[\nوَإِنَّكُمْ لَتَمُرُّونَ عَلَيْهِمْ مُصْبِحِينَ (١٣٧)\n] ئه‌ی خه‌ڵكی مه‌ككه‌ ئێوه‌ به‌ به‌یانیان به‌ شوێنه‌واری ئه‌وان و ماڵه‌كانیاندا تێئه‌په‌ڕن."},"37:138":{"name":"37:138","tafsir":"[\nوَبِاللَّيْلِ\n] وه‌ به‌ شه‌وانیش هه‌ر به‌ گه‌ڕانه‌وه‌تان له‌ شامدا به‌سه‌ریاندا تێئه‌په‌ڕن [\nأَفَلَا تَعْقِلُونَ (١٣٨)\n] ئه‌وه‌ بۆ په‌ندو ئامۆژگاری وه‌رناگرن بزانن خوای گه‌وره‌ چۆن سزای دان دوایی سزای ئێوه‌ش ئه‌دات ئه‌گه‌ر ئیمان نه‌هێنن، خواى گه‌وره‌ شوێنه‌كه‌ى كردن به‌ ده‌ریاچه‌یه‌كى پیسى بۆگه‌نى ناشیرین."},"37:139":{"name":"37:139","tafsir":"{یونس پێغه‌مبه‌ر -\nصلی الله علیه وسلم\n- فڕێ ده‌درێته‌ ناو ده‌ریاوه‌}\n [\nوَإِنَّ يُونُسَ لَمِنَ الْمُرْسَلِينَ (١٣٩)\n] وه‌ (یونس)یش -\nصلی الله علیه وسلم\n- كه‌ (ذا النون)ی پێ وتراوه‌ به‌ دڵنیایى یه‌كێك بووه‌ له‌ پێغه‌مبه‌رانی خوای گه‌وره‌."},"37:14":{"name":"37:14","tafsir":"[\nوَإِذَا رَأَوْا آيَةً يَسْتَسْخِرُونَ (١٤)\n] وه‌ ئه‌گه‌ر هه‌ر موعجیزه‌و به‌ڵگه‌یه‌كی ڕوون و ئاشكراش ببینن ئه‌وان زیادڕه‌وی ئه‌كه‌ن له‌ گاڵته‌پێكردنداو گاڵته‌ی پێ ئه‌كه‌ن."},"37:140":{"name":"37:140","tafsir":"[\nإِذْ أَبَقَ إِلَى الْفُلْكِ الْمَشْحُونِ (١٤٠)\n] كاتێك كه‌ وایزانی خوای گه‌وره‌ سزای قه‌ومه‌كه‌ی ئه‌دات كه‌ سزاكه‌ دواكه‌وت ئه‌م قه‌ومه‌كه‌ی خۆی به‌جێ هێشت و چووه‌ ناو كه‌شتییه‌كه‌وه‌ كه‌ كه‌شتییه‌كه‌ پڕ بوو له‌ شتومه‌ك."},"37:141":{"name":"37:141","tafsir":"[\nفَسَاهَمَ\n] نزیك بووه‌ كه‌شتییه‌كه‌ نوقم بێت تیرو پشكیان كرد بۆ ئه‌وه‌ی هه‌موویان نقوم نه‌بن كه‌سێك فڕێ بده‌نه‌ ناو ئاوه‌كه‌ بۆ ئه‌وه‌ی كه‌شتیه‌كه‌ ڕزگاری بێت [\nفَكَانَ مِنَ الْمُدْحَضِينَ (١٤١)\n] كاتێك كه‌ تیروپشك كرا سآ جار یونس -\nصلی الله علیه وسلم\n- ده‌رچوو وه‌ فڕێیان دایه‌ ناو ده‌ریاكه‌وه‌."},"37:142":{"name":"37:142","tafsir":"[\nفَالْتَقَمَهُ الْحُوتُ وَهُوَ مُلِيمٌ (١٤٢)\n] وه‌ خوای گه‌وره‌ نه‌هه‌نگێكی ناردو قوتی دا، چونكه‌ یونس -\nصلی الله علیه وسلم\n- قه‌ومه‌كه‌ى به‌جێهێشت و لۆمه‌ كرا."},"37:143":{"name":"37:143","tafsir":"[\nفَلَوْلَا أَنَّهُ كَانَ مِنَ الْمُسَبِّحِينَ (١٤٣)\n] ئه‌گه‌ر یونس -\nصلی الله علیه وسلم\n- له‌ناو سكی نه‌هه‌نگه‌كه‌ ته‌سبیحاتی خوای گه‌وره‌ی نه‌كردایه‌ یان نوێژی نه‌كردایه‌، ئه‌ووترێ: پێشترو له‌ناو سكى نه‌هه‌نگه‌كه‌یش نوێژو زیكری خوای گه‌وره‌ی كردووه‌."},"37:144":{"name":"37:144","tafsir":"[\nلَلَبِثَ فِي بَطْنِهِ إِلَى يَوْمِ يُبْعَثُونَ (١٤٤)\n] ئه‌وه‌ له‌ناو سكی ئه‌و نه‌هه‌نگه‌دا ئه‌مایه‌وه‌ تا ڕۆژی زیندوو بوونه‌وه‌، واته‌: ناو سكی نه‌هه‌نگه‌كه‌ ئه‌بووه‌ گۆڕی."},"37:145":{"name":"37:145","tafsir":"{یونس پێغه‌مبه‌ر -\nصلی الله علیه وسلم\n- رزگارى ده‌بێت}\n[\nفَنَبَذْنَاهُ بِالْعَرَاءِ وَهُوَ سَقِيمٌ (١٤٥)\n] خوای گه‌وره‌ فه‌رمانی كرد به‌ نه‌هه‌نگه‌كه‌ له‌ ده‌مییه‌وه‌ فڕێی دایه‌ ده‌شت و شوێنێكی چۆڵه‌وه‌ كه‌ هیچ رووه‌كى لێنه‌بوو، وه‌ لاوازو نه‌خۆش بوو جلوبه‌رگی له‌به‌ردا نه‌مابوو."},"37:146":{"name":"37:146","tafsir":"[\nوَأَنْبَتْنَا عَلَيْهِ شَجَرَةً مِنْ يَقْطِينٍ (١٤٦)\n] وه‌ دارێكمان بۆی ڕوواند كه‌ سێبه‌ری بۆ بكات كه‌ ئه‌ووترێ: كوله‌كه‌ بووه‌."},"37:147":{"name":"37:147","tafsir":"[\nوَأَرْسَلْنَاهُ إِلَى مِائَةِ أَلْفٍ أَوْ يَزِيدُونَ (١٤٧)\n] پاشان ناردمان بۆ لای خه‌ڵكی (نه‌ینه‌وا) كه‌ سه‌د هه‌زار كه‌س یاخود زیاتر بوون."},"37:148":{"name":"37:148","tafsir":"[\nفَآمَنُوا\n] دوای ئه‌وه‌ی كه‌ نیشانه‌ی پێغه‌مبه‌رایه‌تیان بینی، یاخود هه‌ندێك له‌ نیشانه‌كانی سزای خوای گه‌وره‌یان بینی هه‌موویان ئیمانیان هێناو خوای گه‌وره‌ سزای نه‌دان [\nفَمَتَّعْنَاهُمْ إِلَى حِينٍ (١٤٨)\n] وه‌ ژیانماندن تا كۆتایی ئه‌جه‌ل و كاتی دیاریكراوی خۆیان."},"37:149":{"name":"37:149","tafsir":"{كافران بوهتان بۆ خواى گه‌وره‌ ده‌كه‌ن }\n [\nفَاسْتَفْتِهِمْ\n] ئه‌ی محمد -\nصلی الله علیه وسلم\n- تۆ پرسیار له‌ كافرانى قوڕه‌یش بكه‌ وه‌كو به‌رهه‌ڵستى كردن و نكوڵى كردن [\nأَلِرَبِّكَ الْبَنَاتُ وَلَهُمُ الْبَنُونَ (١٤٩)\n] ئایا ئه‌وان بۆچى ئه‌ڵێن: مه‌لائیكه‌ت كچی خوای گه‌وره‌یه‌ له‌كاتێكدا بۆ خۆیان ڕازی نابن كچیان ببێت و كچ زینده‌ به‌چاڵ ئه‌كه‌ن ئایا خوای گه‌وره‌ كچی هه‌یه‌و ئه‌وان كوڕیان هه‌یه‌! چۆن به‌ شتێك بۆ خۆیان ڕازی نابن ئه‌یده‌نه‌ پاڵ خوای گه‌وره‌."},"37:15":{"name":"37:15","tafsir":"[\nوَقَالُوا إِنْ هَذَا إِلَّا سِحْرٌ مُبِينٌ (١٥)\n] وه‌ ئه‌ڵێن: ئه‌مه‌ هیچ نیه‌ ته‌نها جادوویه‌كی زۆر ئاشكرایه‌و محمد -\nصلی الله علیه وسلم\n- جادوو سیحری لێ كردووین."},"37:150":{"name":"37:150","tafsir":"[\nأَمْ خَلَقْنَا الْمَلَائِكَةَ إِنَاثًا وَهُمْ شَاهِدُونَ (١٥٠)\n] یاخود ئایا ئه‌گه‌ر مه‌لائیكه‌ت كچ بن ئێمه‌ كاتێك مه‌لائیكه‌تمان دروست كردووه‌ ئه‌وان ئاگادار بوونه‌و بینیویانه‌ چۆن ئه‌زانن مه‌لائیكه‌ت كچه‌."},"37:151":{"name":"37:151","tafsir":"[\nأَلَا إِنَّهُمْ مِنْ إِفْكِهِمْ لَيَقُولُونَ (١٥١)\n] نه‌خێر ئه‌مه‌ ته‌نها درۆهه‌ڵبه‌ستن و بوهتانێكه‌و له‌ بوهتان كردندا ئه‌وان ئه‌ڵێن:"},"37:152":{"name":"37:152","tafsir":"[\nوَلَدَ اللَّهُ\n] خوای گه‌وره‌ منداڵی بووه‌ (وَالْعِيَاذُ بِالله) [\nوَإِنَّهُمْ لَكَاذِبُونَ (١٥٢)\n] وه‌ به‌ دڵنیایی ئه‌وان درۆ ئه‌كه‌ن."},"37:153":{"name":"37:153","tafsir":"[\nأَصْطَفَى الْبَنَاتِ عَلَى الْبَنِينَ (١٥٣)\n] ئایا خوای گه‌وره‌ كچی هه‌ڵبژاردووه‌ به‌سه‌ر كوڕدا له‌ كاتێك ئێوه‌ خۆتان به‌ كچ ڕازی نین."},"37:154":{"name":"37:154","tafsir":"[\nمَا لَكُمْ كَيْفَ تَحْكُمُونَ (١٥٤)\n] ئه‌وه‌ چیتانه‌و چۆن بڕیارێكه‌ بۆ خوای گه‌وره‌ی ئه‌ده‌ن."},"37:155":{"name":"37:155","tafsir":"[\nأَفَلَا تَذَكَّرُونَ (١٥٥)\n] ئه‌وه‌ بۆ بیر ناكه‌نه‌وه‌و په‌ندو ئامۆژگاری وه‌رناگرن له‌سه‌ر پووچه‌ڵی و به‌تاڵی ئه‌و قسه‌یه‌ی خۆتان."},"37:156":{"name":"37:156","tafsir":"[\nأَمْ لَكُمْ سُلْطَانٌ مُبِينٌ (١٥٦)\n] یاخود به‌ڵگه‌یه‌كی ڕوون و ئاشكراتان هه‌یه‌ له‌سه‌ر ئه‌م قسانه‌ی كه‌ ئێوه‌ ئه‌یكه‌ن."},"37:157":{"name":"37:157","tafsir":"[\nفَأْتُوا بِكِتَابِكُمْ إِنْ كُنْتُمْ صَادِقِينَ (١٥٧)\n] ئه‌گه‌ر به‌ڵگه‌یه‌ك و كتابێكى ئاسمانیتان هه‌یه‌ ئه‌م شتانه‌ی تیا نووسراوه‌ته‌وه‌ بیهێنن ئه‌گه‌ر ئێوه‌ ڕاستگۆن."},"37:158":{"name":"37:158","tafsir":"[\nوَجَعَلُوا بَيْنَهُ وَبَيْنَ الْجِنَّةِ نَسَبًا\n]  ئه‌یانووت: خوای گه‌وره‌ له‌گه‌ڵ جنیه‌كاندا نه‌سه‌ب له‌ نێوانیاندا هه‌یه‌ (وَالْعِيَاذُ بِالله) ئه‌یانووت: ژن و ژنخوازی له‌ نێوانیاندا هه‌یه‌ خوای گه‌وره‌ داوای جنی كردووه‌ جنیان داوه‌ته‌وه‌ خوای گه‌وره‌و مه‌لائیكه‌تیش له‌و بووه‌ (وَالْعِيَاذُ بِالله) [\nوَلَقَدْ عَلِمَتِ الْجِنَّةُ إِنَّهُمْ لَمُحْضَرُونَ (١٥٨)\n] له‌ كاتێكدا كه‌ جنیه‌ كافره‌كانیش ئه‌زانن ئاماده‌ی ئاگری دۆزه‌خ و سزای خوای گه‌وره‌ ئه‌بن له‌سه‌ر ئه‌م درۆ هه‌ڵبه‌ستنانه‌."},"37:159":{"name":"37:159","tafsir":"[\nسُبْحَانَ اللَّهِ عَمَّا يَصِفُونَ (١٥٩)\n] پاك و مونه‌ززه‌هی بۆ خوای گه‌وره‌ له‌و وه‌سفانه‌ی كه‌ ئه‌وان ئه‌یده‌نه‌ پاڵ خوای گه‌وره‌ كه‌ خوای گه‌وره‌ پاك و بێگه‌رده‌ له‌وه‌ی كه‌ خێزان یان منداڵی هه‌بێت."},"37:16":{"name":"37:16","tafsir":"[\nأَإِذَا مِتْنَا وَكُنَّا تُرَابًا وَعِظَامًا أَإِنَّا لَمَبْعُوثُونَ (١٦)\n] به‌دووری ئه‌زانن زیندوو ببنه‌وه‌و به‌درۆى ده‌زانن و ده‌ڵێن: كه‌ ئێمه‌ مردین و بووین به‌ خۆڵ و ئێسقانه‌كانمان ڕزی ئایا له‌ دوای ئه‌وه‌ ئێمه‌ زیندوو ئه‌كرێینه‌وه‌؟"},"37:160":{"name":"37:160","tafsir":"[\nإِلَّا عِبَادَ اللَّهِ الْمُخْلَصِينَ (١٦٠)\n] ته‌نها به‌نده‌ دڵسۆزه‌كانی خوای گه‌وره‌ ئاماده‌ی سزای خوای گه‌وره‌ نابن، یاخود ئه‌و وه‌سفانه‌ ناده‌نه‌ پاڵ خوای گه‌وره‌ به‌ڵكو به‌تاك و ته‌نها خوای گه‌وره‌ ئه‌په‌رستن و خوای گه‌وره‌ به‌ پاك ڕائه‌گرن له‌ هه‌موو وه‌سفێك كه‌ شایانى خواى گه‌وره‌ نه‌بێت."},"37:161":{"name":"37:161","tafsir":"[\nفَإِنَّكُمْ وَمَا تَعْبُدُونَ (١٦١)\n] ئێوه‌ خۆتان و خواكانتان."},"37:162":{"name":"37:162","tafsir":"[\nمَا أَنْتُمْ عَلَيْهِ بِفَاتِنِينَ (١٦٢)\n] ناتوانن كه‌س گومڕا بكه‌ن و كه‌س شوێنتان ناكه‌وێت."},"37:163":{"name":"37:163","tafsir":"[\nإِلَّا مَنْ هُوَ صَالِ الْجَحِيمِ (١٦٣)\n] ته‌نها مه‌گه‌ر كه‌سێك خۆی به‌رده‌وام بێ له‌سه‌ر كوفرو خۆی بیه‌وێ بچێته‌ دۆزه‌خه‌وه‌و دۆزه‌خ هه‌ڵبژێرێ."},"37:164":{"name":"37:164","tafsir":"[\nوَمَا مِنَّا إِلَّا لَهُ مَقَامٌ مَعْلُومٌ (١٦٤)\n] فریشته‌كان ئه‌ڵێن: وه‌ هیچ كه‌سێك له‌ ئێمه‌ نیه‌ ته‌نها شوێنی دیاریكراوی خۆمان هه‌یه‌ له‌ ئاسماندا خوای گه‌وره‌ى لێ ده‌په‌رستین و ئه‌و شوێنه‌ تێناپه‌ڕێنین."},"37:165":{"name":"37:165","tafsir":"[\nوَإِنَّا لَنَحْنُ الصَّافُّونَ (١٦٥)\n] وه‌ ئێمه‌ هه‌موومان پۆل پۆل ڕاوه‌ستاوین له‌ ئاسمان عیباده‌تی خوای گه‌وره‌ ئه‌كه‌ین هه‌روه‌كو چۆن باوه‌ڕدارانیش له‌ نوێژه‌كاندا پۆل پۆل ڕائه‌وه‌ستن و عیباده‌تی خوای گه‌وره‌ ئه‌كه‌ن."},"37:166":{"name":"37:166","tafsir":"[\nوَإِنَّا لَنَحْنُ الْمُسَبِّحُونَ (١٦٦)\n] وه‌ ئێمه‌ ته‌سبیحات و نوێژو عیباده‌ت و زیكری خوای گه‌وره‌ ئه‌كه‌ین، واته‌: ئێمه‌ كچی خوای گه‌وره‌ نین به‌ڵكو به‌نده‌ی ملكه‌چ و گوێڕایه‌ڵى خوای گه‌وره‌ین."},"37:167":{"name":"37:167","tafsir":"[\nوَإِنْ كَانُوا لَيَقُولُونَ (١٦٧)\n] هه‌ر چه‌نده‌ موشریكان ئه‌یانووت:"},"37:168":{"name":"37:168","tafsir":"[\nلَوْ أَنَّ عِنْدَنَا ذِكْرًا مِنَ الْأَوَّلِينَ (١٦٨)\n] ئه‌گه‌ر كتابێكمان هه‌بوایه‌ وه‌ك ئه‌وه‌ی بۆ ئوممه‌تانی پێشتر هاتووه‌ وه‌ك ته‌ورات و ئینجیل."},"37:169":{"name":"37:169","tafsir":"[\nلَكُنَّا عِبَادَ اللَّهِ الْمُخْلَصِينَ (١٦٩)\n] ئه‌وه‌ ئێمه‌ش ئه‌بووینه‌ به‌نده‌ی دڵسۆزی خوای گه‌وره‌و به‌ دڵسۆزی عیباده‌تی خوای گه‌وره‌مان ئه‌كردو كوفرمان نه‌ئه‌كرد."},"37:17":{"name":"37:17","tafsir":"[\nأَوَآبَاؤُنَا الْأَوَّلُونَ (١٧)\n] ئایا باوك و باپیره‌ سه‌ره‌تاكانیشمان ئه‌وانیش زیندوو ئه‌كرێنه‌وه‌ كه‌ ئێستا ڕزیون له‌ناو خۆڵدا؟"},"37:170":{"name":"37:170","tafsir":"[\nفَكَفَرُوا بِهِ\n] به‌ڵام كاتێك كه‌ كتابیان بۆ هات له‌لایه‌ن خوای گه‌وره‌وه‌ كه‌ قورئان بوو ئه‌وان كوفریان پێ كرد [\nفَسَوْفَ يَعْلَمُونَ (١٧٠)\n] ئه‌وه‌ له‌ داهاتوودا سه‌ره‌نجامی كوفره‌كه‌یان ئه‌زانن كه‌ خوای گه‌وره‌ چۆن سزایان ئه‌دات."},"37:171":{"name":"37:171","tafsir":"[\nوَلَقَدْ سَبَقَتْ كَلِمَتُنَا لِعِبَادِنَا الْمُرْسَلِينَ (١٧١)\n] خوای گه‌وره‌ ئه‌فه‌رمووێ: وه‌ به‌ دڵنیایى پێشتریش ئێمه‌ وشه‌و قسه‌ى خۆمان پێش خستووه‌ بۆ به‌نده‌ نێردراوه‌كانی خۆمان بۆ پێغه‌مبه‌ران كه‌ ئه‌بێ ئه‌وان سه‌ركه‌ون."},"37:172":{"name":"37:172","tafsir":"[\nإِنَّهُمْ لَهُمُ الْمَنْصُورُونَ (١٧٢)\n] ئه‌مانن كه‌ سه‌رئه‌كه‌ون به‌سه‌ر دوژمنه‌كانیاندا وه‌ زاڵ ئه‌بن."},"37:173":{"name":"37:173","tafsir":"[\nوَإِنَّ جُنْدَنَا لَهُمُ الْغَالِبُونَ (١٧٣)\n] وه‌ سه‌ربازه‌كانی ئێمه‌ ئه‌وانیش سه‌ركه‌وتوون وه‌ زاڵن به‌سه‌ر كافران و بێباوه‌ڕاندا."},"37:174":{"name":"37:174","tafsir":"[\nفَتَوَلَّ عَنْهُمْ حَتَّى حِينٍ (١٧٤)\n] ئه‌ی محمد -\nصلی الله علیه وسلم\n- پشتیان تێ بكه‌و ئارام بگره‌ له‌سه‌ر ئازاریان تا كاتی دیاریكراویان دێت كه‌ خوای گه‌وره‌ له‌ناویان ئه‌بات."},"37:175":{"name":"37:175","tafsir":"[\nوَأَبْصِرْهُمْ\n] وه‌ كاتێك كه‌ سزای خوای گه‌وره‌ دێت به‌ كوشتن و به‌ دیل گرتن، یان له‌ رۆژى قیامه‌ت تۆ ته‌ماشایان بكه‌ [\nفَسَوْفَ يُبْصِرُونَ (١٧٥)\n] ئه‌وانیش به‌ چاوی خۆیان ئه‌و شته‌ ئه‌بینن و ته‌ماشای ئه‌كه‌ن به‌ڵام سوودیان پێ ناگه‌یه‌نێت."},"37:176":{"name":"37:176","tafsir":"[\nأَفَبِعَذَابِنَا يَسْتَعْجِلُونَ (١٧٦)\n] ئایا ئه‌وان په‌له‌ی سزای ئێمه‌ ئه‌كه‌ن و داوای سزای ئێمه‌ ئه‌كه‌ن و ئه‌ڵێن: كه‌ی سزای خوا دێت."},"37:177":{"name":"37:177","tafsir":"[\nفَإِذَا نَزَلَ بِسَاحَتِهِمْ\n] كاتێك سزای ئێمه‌ دائه‌به‌زێ بۆ گۆڕه‌پان و ماڵ و شوێنی ئه‌وان له‌ كاتی جه‌نگدا [\nفَسَاءَ صَبَاحُ الْمُنْذَرِينَ (١٧٧)\n] ئه‌وه‌ خراپترین به‌یانیه‌ بۆ ئه‌و كه‌سانه‌ی كه‌ ئاگادار كراونه‌ته‌وه‌ كه‌ تیایدا تێكئه‌شكێن."},"37:178":{"name":"37:178","tafsir":"[\nوَتَوَلَّ عَنْهُمْ\n] ئه‌ی محمد -\nصلی الله علیه وسلم\n- وه‌ تۆ پشتیان تێ بكه‌ [\nحَتَّى حِينٍ (١٧٨)\n] تا كاتی دیاریكراویان كه‌ خوای گه‌وره‌ سزایان ئه‌دات و تێكیانئه‌شكێنێ."},"37:179":{"name":"37:179","tafsir":"[\nوَأَبْصِرْ\n] وه‌ تۆ ته‌ماشا بكه‌ كاتێك كه‌ تێكئه‌شكێن و ئه‌كوژرێن له‌ جه‌نگى به‌در [\nفَسَوْفَ يُبْصِرُونَ (١٧٩)\n] وه‌ خۆیشیان به‌ چاوی خۆیان ئه‌و شته‌ ئه‌بینن به‌ڵام سوودیان پێ ناگه‌یه‌نێ."},"37:18":{"name":"37:18","tafsir":"[\nقُلْ نَعَمْ وَأَنْتُمْ دَاخِرُونَ (١٨)\n] ئه‌ی محمد -\nصلی الله علیه وسلم\n- بڵێ: به‌ڵێ ئێوه‌ زیندوو ئه‌كرێنه‌وه‌ به‌ڵام به‌ زه‌لیلی و ڕیسوایی و سه‌رشۆڕی ده‌خرێنه‌ ناو ئاگرى دۆزه‌خه‌وه‌."},"37:180":{"name":"37:180","tafsir":"[\nسُبْحَانَ رَبِّكَ رَبِّ الْعِزَّةِ عَمَّا يَصِفُونَ (١٨٠)\n] پاك و مونه‌ززه‌هی بۆ په‌روه‌ردگارت ئه‌و په‌روه‌ردگاره‌ی كه‌ به‌ عیززه‌ته‌ له‌ هه‌موو ئه‌و وه‌سفه‌ ناشیرینانه‌ی كه‌ كافران و موشریكان ئه‌یده‌نه‌ پاڵ خوای گه‌وره‌."},"37:181":{"name":"37:181","tafsir":"[\nوَسَلَامٌ عَلَى الْمُرْسَلِينَ (١٨١)\n] وه‌ سڵاوی خوای گه‌وره‌ له‌سه‌ر پێغه‌مبه‌ران و نێردراوانی خوای گه‌وره‌ بێت له‌ دونیاو قیامه‌تدا."},"37:182":{"name":"37:182","tafsir":"[\nوَالْحَمْدُ لِلَّهِ رَبِّ الْعَالَمِينَ (١٨٢)\n] وه‌ حه‌مدو سه‌ناو ستایش بۆ په‌روه‌ردگاری هه‌موو جیهان له‌سه‌ر هه‌موو نیعمه‌ته‌كانی له‌سه‌رخستنی پێغه‌مبه‌ران و تێكشكاندنی كافران، والله أعلم."},"37:19":{"name":"37:19","tafsir":"{حاڵى كافران له‌ رۆژى قیامه‌ت}\n [\nفَإِنَّمَا هِيَ زَجْرَةٌ وَاحِدَةٌ\n] ئه‌مه‌ ته‌نها یه‌ك ده‌نگێكه‌ كاتێك كه‌ ئیسرافیل فووى دووه‌م ئه‌كات به‌ كه‌ڕه‌نادا [\nفَإِذَا هُمْ يَنْظُرُونَ (١٩)\n] ئه‌وان هه‌ر هه‌موویان زیندوو ئه‌بنه‌وه‌و له‌ گۆڕه‌كانیان ده‌رده‌چن، وه‌ سزای خوای گه‌وره‌ به‌ چاوی خۆیان ئه‌بینن و ته‌ماشای ئه‌كه‌ن."},"37:2":{"name":"37:2","tafsir":"[\nفَالزَّاجِرَاتِ زَجْرًا (٢)\n] وه‌ سوێند بێت به‌و فریشتانه‌ى كه‌ هه‌وره‌كان به‌ڕێوه‌ ئه‌به‌ن، یان به‌رهه‌ڵستى ئه‌و خراپه‌كاریانه‌ ده‌كه‌ن كه‌ خواى گه‌وره‌ له‌ قورئاندا قه‌ده‌غه‌ى كردوون."},"37:20":{"name":"37:20","tafsir":"[\nوَقَالُوا يَا وَيْلَنَا هَذَا يَوْمُ الدِّينِ (٢٠)\n] ئه‌و كاته‌ كافران كه‌ باوه‌ڕیان به‌ زیندوو بوونه‌وه‌ نه‌بووه‌ په‌شیمان ده‌بنه‌وه‌ له‌ رۆژیكدا كه‌ په‌شیمانى دادى هیچ كه‌سێك نادات و سودى نیه‌و ئه‌ڵێن: هاوار بۆ خۆمان ئا ئه‌مه‌ ڕۆژی سزا وه‌رگرتنه‌."},"37:21":{"name":"37:21","tafsir":"[\nهَذَا يَوْمُ الْفَصْلِ الَّذِي كُنْتُمْ بِهِ تُكَذِّبُونَ (٢١)\n] باوه‌ڕداران و فریشته‌كانیش وه‌كو سه‌رزه‌نشت كردن پێیان ئه‌ڵێن: ئه‌مه‌ ڕۆژی بڕیاردان و یه‌كلا كردنه‌وه‌یه‌ كه‌ ئێوه‌ له‌ دونیادا به‌ درۆتان ئه‌زانی"},"37:22":{"name":"37:22","tafsir":"[\nاحْشُرُوا الَّذِينَ ظَلَمُوا وَأَزْوَاجَهُمْ\n] خوای گه‌وره‌ فه‌رمان به‌ فریشته‌كان ده‌كات كه‌ كافران و موسڵمانان له‌ یه‌كتر جیابكه‌نه‌وه‌و سته‌مكاران و كافران و هاوشێوه‌كانیان حه‌شر بكه‌ن و هه‌موویان كۆبكه‌نه‌وه‌ به‌یه‌كه‌وه‌، یان زیناكار له‌گه‌ڵ زیناكارو، ریباخۆر له‌گه‌ڵ ریباخۆرو، مه‌ی خۆر له‌گه‌ڵ مه‌ى خۆردا حه‌شر بكه‌ن [\nوَمَا كَانُوا يَعْبُدُونَ (٢٢) مِنْ دُونِ اللَّهِ\n] وه‌ ئه‌وانه‌یشی ئه‌مان جگه‌ له‌ خوای گه‌وره‌ په‌رستوویانن خۆیان و په‌رستراوه‌كانیان كۆ بكه‌نه‌وه‌."},"37:23":{"name":"37:23","tafsir":"[\nفَاهْدُوهُمْ إِلَى صِرَاطِ الْجَحِيمِ (٢٣)\n] وه‌ ڕێنماییان بكه‌ن بۆ ڕێگای دۆزه‌خ و به‌ره‌و ڕێگای دۆزه‌خ به‌ڕێیان بكه‌ن."},"37:24":{"name":"37:24","tafsir":"[\nوَقِفُوهُمْ إِنَّهُمْ مَسْئُولُونَ (٢٤)\n] وه‌ ڕایانبگرن و به‌ندیان بكه‌ن بۆ لێپرسینه‌وه‌ له‌ وته‌و كرده‌وه‌كانی دونیایان له‌به‌ر ئه‌وه‌ی ئه‌مانه‌ لێپرسراون، له‌ مافى خواى گه‌وره‌ یه‌كه‌م شت پرسیار له‌ مرۆڤ ده‌كرێت له‌سه‌ر نوێژه‌كانى، وه‌ له‌ مافى خه‌ڵكى پرسیارى لێده‌كرێت له‌سه‌ر خوێن رژاندن و كوشتن، وه‌ دوو پێى هیچ كه‌سێك ناجولێت تا پرسیارى ته‌مه‌ن و گه‌نجێتى لێنه‌كرێت له‌ چیدا به‌سه‌ری بردووه‌، وه‌ ماڵ و سه‌روه‌ت و سامانى چۆن په‌یداى كردووه‌و له‌ چیدا سه‌رفى كردووه‌، وه‌ زانست و زانیاریه‌كه‌ى گه‌یاندۆتى و كارى پێكردووه‌ یان نا، وه‌ پرسیارى هاوڕێكانى لێده‌كرێت هاوڕێتى كه‌سانى دیندارو خواپه‌رست و ره‌وشت به‌رزى كردووه‌ یان به‌ پێچه‌وانه‌وه‌."},"37:25":{"name":"37:25","tafsir":"[\nمَا لَكُمْ لَا تَنَاصَرُونَ (٢٥)\n] ئه‌وه‌ چیتانه‌ بۆ ئێستا هه‌ندێكتان هه‌ندێكتان سه‌رناخه‌ن وه‌كو له‌ دونیا ده‌تانكردو ده‌تانووت."},"37:26":{"name":"37:26","tafsir":"[\nبَلْ هُمُ الْيَوْمَ مُسْتَسْلِمُونَ (٢٦)\n] به‌ڵكو ئه‌مڕۆ ئه‌وان ته‌سلیم و ملكه‌چى فه‌رمانى خواى گه‌وره‌ بوونه‌و بێده‌سه‌ڵاتن و هیچ توانایه‌كیان نیه‌."},"37:27":{"name":"37:27","tafsir":"{مشتومڕو گفتوگۆى سه‌ركرده‌كان و شوێنكه‌وتوانیان له‌ناو ئاگرى دۆزه‌خدا}\n[\nوَأَقْبَلَ بَعْضُهُمْ عَلَى بَعْضٍ يَتَسَاءَلُونَ (٢٧)\n] وه‌ شوێنكه‌وتوان و سه‌ركرده‌كان هه‌ندێكیان پرسیار له‌ هه‌ندێكی تریان ئه‌كه‌ن وه‌كو لۆمه‌و سه‌رزه‌نشت كردن."},"37:28":{"name":"37:28","tafsir":"[\nقَالُوا إِنَّكُمْ كُنْتُمْ تَأْتُونَنَا عَنِ الْيَمِينِ (٢٨)\n] شوێنكه‌وتوان به‌ ده‌سه‌ڵاتداران ده‌ڵێن: ئێوه‌ له‌لای ڕاسته‌وه‌ بۆمان ئه‌هاتن و واتان نیشان ئه‌دا كه‌ دینی حه‌ق و ڕاست لای ئێوه‌یه‌و نه‌تانهێشت ئێمه‌ موسڵمان بین و ئیمان بێنین و كرده‌وه‌ى چاك بكه‌ین، یاخود ئێوه‌ تواناو ده‌سه‌ڵاتتان هه‌بوو ئێمه‌ بێده‌سه‌ڵات بووین و به‌زۆر زاڵ بوون به‌سه‌رماندا، یاخود كافران به‌ شه‌یتانه‌كان ده‌ڵێن: ئێوه‌ له‌ لاى خێرو حه‌ق و چاكه‌وه‌ بۆ ئێمه‌ هاتن و ئێمه‌تان سارد ده‌كرده‌وه‌ لێى و قه‌ده‌غه‌تان ده‌كردین لێى و باتڵتان بۆ ده‌رازاندینه‌وه‌ تا بچینه‌ سه‌رى."},"37:29":{"name":"37:29","tafsir":"[\nقَالُوا بَلْ لَمْ تَكُونُوا مُؤْمِنِينَ (٢٩)\n] ئه‌وانیش وه‌ڵامیان ئه‌ده‌نه‌وه‌و ئه‌ڵێن: نه‌خێر ئێوه‌ هه‌ر خۆتان له‌ بنچینه‌دا باوه‌ڕدار نه‌بوون."},"37:3":{"name":"37:3","tafsir":"[\nفَالتَّالِيَاتِ ذِكْرًا (٣)\n] وه‌ سوێند بێت به‌و فریشتانه‌ی كه‌ قورئان ئه‌خوێنن، یان زیكرو عیباده‌تی خوای گه‌وره‌ ئه‌كه‌ن، وه‌ له‌لایه‌ن خواى گه‌وره‌وه‌ قورئان بۆ خه‌ڵكى دێنن."},"37:30":{"name":"37:30","tafsir":"[\nوَمَا كَانَ لَنَا عَلَيْكُمْ مِنْ سُلْطَانٍ\n] وه‌ ئێمه‌ هیچ تواناو ده‌سه‌ڵاتێكمان به‌سه‌ر ئێوه‌دا نه‌بوو كه‌ به‌ زۆر كافرتان بكه‌ین، یان هیچ به‌ڵگه‌مان پێ نه‌بوو له‌سه‌ر راستێتى ئه‌وه‌ى كه‌ ئێوه‌مان بانگ كرد بۆى [\nبَلْ كُنْتُمْ قَوْمًا طَاغِينَ (٣٠)\n] به‌ڵكو ئێوه‌ خۆتان كه‌سانێك بوون سنووری خوای گه‌وره‌تان به‌زاندبوو له‌ كوفرو گومڕاییدا، بۆ وه‌ڵامى ئێمه‌تان دایه‌وه‌و شوێنمان كه‌وتن؟"},"37:31":{"name":"37:31","tafsir":"[\nفَحَقَّ عَلَيْنَا قَوْلُ رَبِّنَا إِنَّا لَذَائِقُونَ (٣١)\n] ئێستاش وشه‌ی خوای گه‌وره‌ به‌سه‌ر ئێمه‌دا جێبه‌جێ بووه‌و ئه‌بێ سزای خوای گه‌وره‌ بچێژین."},"37:32":{"name":"37:32","tafsir":"[\nفَأَغْوَيْنَاكُمْ\n] به‌ڵێ ئێمه‌ گومڕامان كردن [\nإِنَّا كُنَّا غَاوِينَ (٣٢)\n] به‌ دڵنیایى ئێمه‌ خۆمان گومڕا بووین."},"37:33":{"name":"37:33","tafsir":"[\nفَإِنَّهُمْ يَوْمَئِذٍ فِي الْعَذَابِ مُشْتَرِكُونَ (٣٣)\n] خوای گه‌وره‌ ئه‌فه‌رمووێ: له‌و ڕۆژه‌دا شوێنكه‌وتوان و سه‌ركرده‌كان هه‌ردوولایان له‌ سزای خوای گه‌وره‌دا به‌شدارن هه‌ركه‌س به‌ گوێره‌ى كوفرو تاوانى خۆى."},"37:34":{"name":"37:34","tafsir":"[\nإِنَّا كَذَلِكَ نَفْعَلُ بِالْمُجْرِمِينَ (٣٤)\n] ئێمه‌ به‌م شێوازه‌ سزای تاوانباران ئه‌ده‌ین."},"37:35":{"name":"37:35","tafsir":"[\nإِنَّهُمْ كَانُوا إِذَا قِيلَ لَهُمْ لَا إِلَهَ إِلَّا اللَّهُ يَسْتَكْبِرُونَ (٣٥)\n] ئه‌وان له‌ دونیادا كاتێك كه‌ پێیان بووترایه‌ بڵێن: (لا إله‌ إلا الله) خۆیان به‌ گه‌وره‌ ئه‌زانی له‌ وه‌رگرتنی حه‌ق و (لا إله‌ إلا الله) داو نه‌یانده‌وت و شوێنی نه‌ده‌كه‌وتن."},"37:36":{"name":"37:36","tafsir":"[\nوَيَقُولُونَ أَئِنَّا لَتَارِكُو آلِهَتِنَا لِشَاعِرٍ مَجْنُونٍ (٣٦)\n] وه‌ ئه‌یانووت: ئایا ئێمه‌ واز له‌ خواكانی خۆمان بێنین له‌به‌ر قسه‌ی شاعیرێكی شێت، كه‌ مه‌به‌ستیان پێغه‌مبه‌ری خوا -\nصلی الله علیه وسلم\n- بوو."},"37:37":{"name":"37:37","tafsir":"[\nبَلْ جَاءَ بِالْحَقِّ وَصَدَّقَ الْمُرْسَلِينَ (٣٧)\n] خوای گه‌وره‌ به‌رگرى له‌ پێغه‌مبه‌ره‌كه‌ى -\nصلی الله علیه وسلم\n- ده‌كات و به‌ درۆیان ده‌خاته‌وه‌و ئه‌فه‌رمووێ: به‌ڵكو پێغه‌مبه‌ری خوا -\nصلی الله علیه وسلم\n- حه‌ق و ته‌وحیدی هێناوه‌ وه‌ پێغه‌مبه‌رانی پێش خۆیشی به‌ڕاست داناوه‌."},"37:38":{"name":"37:38","tafsir":"[\nإِنَّكُمْ لَذَائِقُو الْعَذَابِ الْأَلِيمِ (٣٨)\n] به‌ دڵنیایى ده‌بێت ئێوه‌ ئه‌و سزا به‌ئێش و ئازاره‌ى ئاگرى دۆزه‌خ بچێژن[\nوَمَا تُجْزَوْنَ إِلَّا مَا كُنْتُمْ تَعْمَلُونَ (٣٩)\n] وه‌ سزایش ناچێژن و سزاش نادرێنه‌وه‌ ته‌نها به‌هۆی ئه‌و كرده‌وه‌ خراپانه‌ی خۆتانه‌وه‌ نه‌بێت له‌ كوفرو تاوان و سه‌رپێچی."},"37:39":{"name":"37:39","tafsir":"[\nوَمَا تُجْزَوْنَ إِلَّا مَا كُنْتُمْ تَعْمَلُونَ (٣٩)\n] وه‌ سزایش ناچێژن و سزاش نادرێنه‌وه‌ ته‌نها به‌هۆی ئه‌و كرده‌وه‌ خراپانه‌ی خۆتانه‌وه‌ نه‌بێت له‌ كوفرو تاوان و سه‌رپێچی."},"37:4":{"name":"37:4","tafsir":"[\nإِنَّ إِلَهَكُمْ لَوَاحِدٌ (٤)\n] ئه‌مه‌ وه‌ڵامی سوێند خواردنه‌كه‌یه‌: به‌دڵنیایى په‌روه‌ردگارو په‌رستراو و خوای ئێوه‌ ته‌نها په‌رستراوێكه‌ كه‌ زاتی پیرۆزی (الله)یه‌و په‌رستراوی حه‌قه‌و تاك و ته‌نهاو بێ شه‌ریكه‌."},"37:40":{"name":"37:40","tafsir":"[\nإِلَّا عِبَادَ اللَّهِ الْمُخْلَصِينَ (٤٠)\n] ته‌نها به‌نده‌ دڵسۆزه‌كانی خوای گه‌وره‌ نه‌بێت كه‌ به‌ تاك و ته‌نها خوایان په‌رستووه‌ به‌ دڵسۆزی و نیازپاكى یه‌وه‌ ئه‌وان سزا ناچێژن و لێپرسینه‌وه‌یان له‌گه‌ڵدا ناكرێت، به‌ڵكو خواى گه‌وره‌ لێیان خۆش ده‌بێت."},"37:41":{"name":"37:41","tafsir":"{پاداشتى باوه‌ڕداره‌ دڵسۆزو نیازپاكه‌كان}\n [\nأُولَئِكَ لَهُمْ رِزْقٌ مَعْلُومٌ (٤١)\n] وه‌ ئه‌مانه‌ له‌ناو به‌هه‌شتدا ڕزق و ڕۆزیه‌كی به‌رده‌وام و زانراویان بۆ هه‌یه‌ كه‌ نابڕێته‌وه‌."},"37:42":{"name":"37:42","tafsir":"[\nفَوَاكِهُ وَهُمْ مُكْرَمُونَ (٤٢)\n] وه‌ جۆره‌ها میوه‌یان بۆ هه‌یه‌ وه‌ خوای گه‌وره‌ ڕێزیان لێ ئه‌گرێ به‌ جۆره‌ها ڕێز."},"37:43":{"name":"37:43","tafsir":"[\nفِي جَنَّاتِ النَّعِيمِ (٤٣)\n] له‌ به‌هه‌شت و باخ و باخاتێكدا كه‌ پڕه‌ له‌ نازو نیعمه‌ت."},"37:44":{"name":"37:44","tafsir":"[\nعَلَى سُرُرٍ مُتَقَابِلِينَ (٤٤)\n] له‌سه‌ر جێگای به‌رز دانیشتوونه‌ وه‌ به‌رامبه‌ر یه‌كن و ڕوویان له‌ یه‌كه‌."},"37:45":{"name":"37:45","tafsir":"[\nيُطَافُ عَلَيْهِمْ بِكَأْسٍ مِنْ مَعِينٍ (٤٥)\n] وه‌ خزمه‌تكاران به‌سه‌ریاندا ئه‌سووڕێنه‌وه‌ به‌ گڵاسێك له‌ مه‌ى به‌هه‌شت كه‌ سه‌رچاوه‌ی هه‌یه‌و هه‌ڵئه‌قوڵێت و كۆتایی نایات."},"37:46":{"name":"37:46","tafsir":"[\nبَيْضَاءَ لَذَّةٍ لِلشَّارِبِينَ (٤٦)\n] وه‌ زۆر سپیه‌ وه‌ زۆر به‌تام و چێژو به‌له‌زه‌ته‌ بۆ ئه‌و كه‌سانه‌ی كه‌ ئه‌یخۆنه‌وه‌."},"37:47":{"name":"37:47","tafsir":"[\nلَا فِيهَا غَوْلٌ\n] به‌ڵام عه‌قڵیان له‌ ده‌ست ناده‌ن و بێ عه‌قڵ و سه‌رخۆش و بێ هۆش نابن [\nوَلَا هُمْ عَنْهَا يُنْزَفُونَ (٤٧)\n] وه‌ تووشی سه‌ر ئێشه‌و سك ئێشه‌و ئازاریان ناكات و وه‌كو عه‌ره‌ق و مه‌ی دونیا نیه‌."},"37:48":{"name":"37:48","tafsir":"[\nوَعِنْدَهُمْ قَاصِرَاتُ الطَّرْفِ عِينٌ (٤٨)\n] وه‌ حۆریان بۆ هه‌یه‌ كه‌ چاویان كورت ئه‌كه‌نه‌وه‌ له‌سه‌ر مێرده‌كانیان و ته‌نها ته‌ماشای ئه‌وان ده‌كه‌ن و بۆ لای جگه‌ له‌وان ناچن، (عین) یش واته‌: چاویان یه‌كجار گه‌وره‌و جوانه‌."},"37:49":{"name":"37:49","tafsir":"[\nكَأَنَّهُنَّ بَيْضٌ مَكْنُونٌ (٤٩)\n] سپین وه‌كو دوڕڕو مراوری، یان سپین وه‌كو سپێنه‌ى هێلكه‌، یاخود له‌ زه‌ردیدا سپی بوونه‌ كه‌ جوانترین ڕه‌نگه‌، وه‌ پارێزراون و كه‌س ده‌ستى بۆ نه‌بردوون."},"37:5":{"name":"37:5","tafsir":"[\nرَبُّ السَّمَاوَاتِ وَالْأَرْضِ وَمَا بَيْنَهُمَا وَرَبُّ الْمَشَارِقِ (٥)\n] ئه‌و (الله)یه‌ په‌روه‌ردگاری ئاسمانه‌كان و زه‌وی و ئه‌وه‌ی نێوانیان و په‌روه‌ردگاری ڕۆژهه‌ڵاته‌كانیشه‌، بۆیه‌ ده‌فه‌رمێت: ڕۆژهه‌ڵاته‌كان، له‌به‌ر ئه‌وه‌ی هه‌موو ڕۆژێك كه‌ خۆر هه‌ڵدێت ڕۆژهه‌ڵاتێكی هه‌یه‌ به‌ ئه‌ندازه‌ی ژماره‌ی ڕۆژه‌كانی ساڵ چونكه‌ هه‌موو رۆژێك له‌ شوێنێكى جیاوازه‌وه‌ هه‌ڵدێت، وه‌ باسى رۆژئاواى نه‌كردووه‌ چونكه‌ له‌ ئایه‌تى تر باسى كردووه‌."},"37:50":{"name":"37:50","tafsir":"{خۆپاراستن له‌ هاوڕێى خراپ}\n [\nفَأَقْبَلَ بَعْضُهُمْ عَلَى بَعْضٍ يَتَسَاءَلُونَ (٥٠)\n] ئینجا به‌هه‌شتیانیش روو له‌ یه‌كترى ده‌كه‌ن و هه‌ندێكیان پرسیار له‌ هه‌ندێكی تریان ئه‌كه‌ن: ئه‌وه‌ ئێوه‌ له‌ دونیا چۆن بوونه‌؟"},"37:51":{"name":"37:51","tafsir":"[\nقَالَ قَائِلٌ مِنْهُمْ إِنِّي كَانَ لِي قَرِينٌ (٥١)\n] یه‌كێكیان ئه‌ڵێ: من له‌ دونیادا هاوڕێیه‌كى كافرم هه‌بوو."},"37:52":{"name":"37:52","tafsir":"[\nيَقُولُ أَإِنَّكَ لَمِنَ الْمُصَدِّقِينَ (٥٢)\n] باوه‌ڕى به‌ زیندوو بوونه‌وه‌ نه‌بوو، له‌ دونیا پێی ده‌وتم: ئایا تۆ باوه‌ڕت به‌ زیندوو بوونه‌وه‌ هه‌یه‌؟!"},"37:53":{"name":"37:53","tafsir":"[\nأَإِذَا مِتْنَا وَكُنَّا تُرَابًا وَعِظَامًا أَإِنَّا لَمَدِينُونَ (٥٣)\n] ئایا ئێمه‌ ئه‌گه‌ر بمرین و ببین به‌ خۆڵ و ئێسقانه‌كانمان بڕزێ ئایا ئێمه‌ سه‌رله‌نوێ زیندوو ئه‌بینه‌وه‌و لێپرسینه‌وه‌مان له‌گه‌ڵدا ده‌كرێت و سزا ده‌درێین له‌سه‌ر كرده‌وه‌كانمان؟!"},"37:54":{"name":"37:54","tafsir":"[\nقَالَ هَلْ أَنْتُمْ مُطَّلِعُونَ (٥٤)\n] ئه‌و باوه‌ڕداره‌ به‌ هاوڕێیانى به‌هه‌شتى ده‌ڵێ: وه‌رن له‌گه‌ڵمدا با ته‌ماشا بكه‌ین و بزانین له‌ناو دۆزه‌خدا ئه‌و هاوڕێیه‌م ئه‌دۆزینه‌وه‌و ئه‌یبینین"},"37:55":{"name":"37:55","tafsir":"[\nفَاطَّلَعَ فَرَآهُ فِي سَوَاءِ الْجَحِيمِ (٥٥)\n] ته‌ماشای ئاگری دۆزه‌خ ده‌كه‌ن ده‌بینن له‌ ناوه‌ڕاستی ئاگری دۆزه‌خدایه‌و ده‌سوتێت و سزا ده‌درێت."},"37:56":{"name":"37:56","tafsir":"[\nقَالَ تَاللَّهِ إِنْ كِدْتَ لَتُرْدِينِ (٥٦)\n] قسه‌ی له‌گه‌ڵدا ئه‌كات و ئه‌ڵێ: سوێند به‌خوای گه‌وره‌ نزیك بوو منیش له‌گه‌ڵ خۆتدا فڕێ بده‌یته‌ ناو ئاگری دۆزه‌خه‌وه‌ ئه‌گه‌ر به‌ قسه‌تم بكردایه‌و شوێنت بكه‌وتمایه‌، (ئه‌م ئایه‌ته‌ به‌ڵگه‌یه‌ له‌سه‌ر ئه‌وه‌ى به‌هه‌شتیان ده‌توانن ته‌ماشاى ناو دۆزه‌خ بكه‌ن و دۆزه‌خیه‌كان ببینن و بیانناسنه‌وه‌و قسه‌یان له‌گه‌ڵدا بكه‌ن)."},"37:57":{"name":"37:57","tafsir":"[\nوَلَوْلَا نِعْمَةُ رَبِّي لَكُنْتُ مِنَ الْمُحْضَرِينَ (٥٧)\n] وه‌ ئه‌گه‌ر فه‌زڵ و چاكه‌و ڕه‌حمه‌ت و نیعمه‌تی خوای گه‌وره‌ نه‌بوایه‌ به‌سه‌ر منه‌وه‌ كه‌ هیدایه‌تی دام و رێنمایى كردم بۆ یه‌كخواپه‌رستى وه‌ پاراستمی له‌ گومڕایی ئه‌وه‌ منیش ئێستا له‌گه‌ڵ تۆدا له‌ناو ئاگری دۆزه‌خدا ئاماده‌ ئه‌بووم و له‌ ئاماده‌ بووان ئه‌بووم، (پێویسته‌ مرۆڤى موسڵمان خۆى له‌ هاوڕێى خراپ دوور بخاته‌وه‌ تا له‌گه‌ڵ خۆیدا بۆ دۆزه‌خى نه‌بات)."},"37:58":{"name":"37:58","tafsir":"[\nأَفَمَا نَحْنُ بِمَيِّتِينَ (٥٨)\n] باوه‌ڕداره‌كه‌ له‌ خۆشیدا ده‌ڵێت: ئایا ئیتر له‌مه‌ودوا ئێمه‌ نامرین و مردنمان به‌سه‌ردا نایات و به‌ هه‌میشه‌یی له‌م نازو نیعمه‌ته‌ی به‌هه‌شتدا ئه‌بین."},"37:59":{"name":"37:59","tafsir":"[\nإِلَّا مَوْتَتَنَا الْأُولَى\n] ته‌نها مردنی یه‌كه‌م جارمان نه‌بێ كه‌ له‌ دونیادا مردین [\nوَمَا نَحْنُ بِمُعَذَّبِينَ (٥٩)\n] وه‌ له‌مه‌ودوا ئێمه‌ سزا نادرێین هه‌روه‌كو چۆن كافران سزا ئه‌درێن."},"37:6":{"name":"37:6","tafsir":"[\nإِنَّا زَيَّنَّا السَّمَاءَ الدُّنْيَا بِزِينَةٍ الْكَوَاكِبِ (٦)\n] ئێمه‌ ئاسمانی دونیامان ڕازاندۆته‌وه‌ به‌و ئه‌ستێره‌ جوانانه‌."},"37:60":{"name":"37:60","tafsir":"[\nإِنَّ هَذَا لَهُوَ الْفَوْزُ الْعَظِيمُ (٦٠)\n] به‌ڕاستی ئه‌مه‌یه‌ بردنه‌وه‌ی هه‌ر گه‌وره‌ كه‌ مرۆڤ بچێته‌ به‌هه‌شته‌وه‌ و به‌ نه‌مرى و هه‌میشه‌یی تیایدا بمێنێته‌وه‌."},"37:61":{"name":"37:61","tafsir":"[\nلِمِثْلِ هَذَا فَلْيَعْمَلِ الْعَامِلُونَ (٦١)\n] خواى گه‌وره‌یش ده‌فه‌رمێت: ئه‌وانه‌ی كه‌ كرده‌وه‌ى چاك ئه‌كه‌ن با بۆ ئه‌م پاداشته‌ گه‌وره‌و بازرگانیه‌ سه‌ركه‌وتووه‌ كار بكه‌ن نه‌ك بۆ دونیایه‌ك كه‌ كۆتایی دێت و ئه‌بڕێته‌وه."},"37:62":{"name":"37:62","tafsir":"{دارى شه‌قنه‌بوت خۆراكى دۆزه‌خییه‌كانه‌}\n [\nأَذَلِكَ خَيْرٌ نُزُلًا أَمْ شَجَرَةُ الزَّقُّومِ (٦٢)\n] ئایا ئه‌م به‌هه‌شته‌ كه‌ پڕه‌ له‌ نازو نیعمه‌ت و شوێنی ڕێز لێنانه‌ باشتره‌ یاخود ئاگرى دۆزه‌خ كه‌ داری زه‌قومى تیایه‌و خواردنی دۆزه‌خیه‌كانه‌؟"},"37:63":{"name":"37:63","tafsir":"[\nإِنَّا جَعَلْنَاهَا فِتْنَةً لِلظَّالِمِينَ (٦٣)\n] ئێمه‌ ئه‌و داره‌مان كردووه‌ به‌ تاقیكردنه‌وه‌یه‌ك بۆ سته‌مكاران كه‌ ئه‌یانووت: چۆن ئه‌بێ دار له‌ناو دۆزه‌خدا هه‌بێت!؟ ئه‌وه‌ تواناو ده‌سه‌ڵاتی خوای گه‌وره‌یه‌."},"37:64":{"name":"37:64","tafsir":"[\nإِنَّهَا شَجَرَةٌ تَخْرُجُ فِي أَصْلِ الْجَحِيمِ (٦٤)\n] ئه‌وه‌ دارێكه‌ له‌ بنی دۆزه‌خه‌وه‌ رواوه‌و ده‌رچووه‌و ده‌رئه‌كه‌وێت."},"37:65":{"name":"37:65","tafsir":"[\nطَلْعُهَا كَأَنَّهُ رُءُوسُ الشَّيَاطِينِ (٦٥)\n] لق و چڵه‌كانی وه‌كو سه‌ری شه‌یتان ناشیرینه‌ هه‌ر چه‌نده‌ شه‌یتان نه‌بینراوه‌ به‌ڵام هه‌موو كه‌سێك ئه‌زانێ كه‌ ناشیرینه‌."},"37:66":{"name":"37:66","tafsir":"[\nفَإِنَّهُمْ لَآكِلُونَ مِنْهَا فَمَالِئُونَ مِنْهَا الْبُطُونَ (٦٦)\n] دۆزه‌خییه‌كان له‌و داری زه‌قوم و ژه‌قنه‌بووته‌ ئه‌خۆن تا سكیانی لێ پڕ ئه‌كه‌ن له‌به‌ر ئه‌وه‌ی زۆر برسیانه‌و هیچ خواردنێكى ترى لێ نییه‌."},"37:67":{"name":"37:67","tafsir":"[\nثُمَّ إِنَّ لَهُمْ عَلَيْهَا لَشَوْبًا مِنْ حَمِيمٍ (٦٧)\n] پاشان له‌به‌ر ئه‌وه‌ی كه‌ زۆر له‌و داره‌ ئه‌خۆن ئینجا تینوویانه‌ پاشان خوای گه‌وره‌ ئاوێكی كوڵاویان ئه‌داتێ كه‌ به‌ ئاگری دۆزه‌خ كوڵاوه‌و تێكه‌ڵ به‌ برین و زوخاوى دۆزه‌خیه‌كان كراوه‌ كه‌ له‌لاشه‌یان ده‌چۆڕێته‌وه‌و هه‌موو لاشه‌ و پێست و ناو سكیان ئه‌تاوێنێته‌وه‌، پێغه‌مبه‌ر -\nصلی الله علیه وسلم\n- ئه‌م ئایه‌ته‌ى خوێنده‌وه‌و فه‌رمووی: (ئه‌گه‌ر ته‌نها دڵۆپێكی ئه‌و زه‌قومه‌ بخرێته‌ ناو ده‌ریاكانی دونیاوه‌ ئه‌وه‌ ژیان له‌ خه‌ڵكی سه‌ر رووى زه‌وی تێك ئه‌دات، ئه‌ی ئیتر چۆن ئه‌گه‌ر كه‌سێك ئه‌وه‌ خواردنه‌كه‌ی بێت) په‌نا به‌خوای گه‌وره‌و بمانپارێزێت."},"37:68":{"name":"37:68","tafsir":"[\nثُمَّ إِنَّ مَرْجِعَهُمْ لَإِلَى الْجَحِيمِ (٦٨)\n] له‌ پاش ئه‌و خواردن و خواردنه‌وه‌یه‌ی ناو دۆزه‌خ گه‌ڕانه‌وه‌یان هه‌ر بۆ ناو ئاگرى سوتێنه‌رى دۆزه‌خه‌و هه‌ر جاره‌و به‌ شێوازێك سزا ده‌درێن."},"37:69":{"name":"37:69","tafsir":"[\nإِنَّهُمْ أَلْفَوْا آبَاءَهُمْ ضَالِّينَ (٦٩)\n] بۆیه‌ ئه‌م سزا قورسه‌مان دان چونكه‌ ئه‌وان باوك و باپیرانی خۆیان بینیه‌وه‌ له‌سه‌ر گومڕایی و به‌بێ به‌ڵگه‌ شوێنیان كه‌وتن و لاساییان كردنه‌وه‌."},"37:7":{"name":"37:7","tafsir":"{ئاسمان پارێزراوه‌ له‌ شه‌یتان }\n [\nوَحِفْظًا مِنْ كُلِّ شَيْطَانٍ مَارِدٍ (٧)\n] وه‌ به‌و ئه‌ستێرانه‌ پاراستویشمانه‌ له‌ هه‌موو شه‌یتانێكی سه‌ركه‌ش و ده‌رچوو له‌ گوێڕایه‌ڵی خوای گه‌وره‌، كه‌ بیانه‌وێت هه‌واڵى ئاسمان بدزن و بۆ فاڵچى و جادووگه‌رانى بێنن ئه‌وا به‌و ئه‌ستێرانه‌ لێیان ده‌درێت و ده‌سوتێنرێن."},"37:70":{"name":"37:70","tafsir":"[\nفَهُمْ عَلَى آثَارِهِمْ يُهْرَعُونَ (٧٠)\n] وه‌ ئه‌وان له‌و گومڕاییه‌ به‌ خێرایی به‌ شوێنه‌واری باوك و باپیرانیاندا ڕۆیشتن."},"37:71":{"name":"37:71","tafsir":"[\nوَلَقَدْ ضَلَّ قَبْلَهُمْ أَكْثَرُ الْأَوَّلِينَ (٧١)\n] وه‌ پێش ئه‌مانیش ئوممه‌تانی پێشتریش زۆرێكیان گومڕا بوونه‌و له‌ ڕێگا لایانداوه‌و هاوبه‌شیان بۆ خواى گه‌وره‌ بڕیار داوه‌."},"37:72":{"name":"37:72","tafsir":"[\nوَلَقَدْ أَرْسَلْنَا فِيهِمْ مُنْذِرِينَ (٧٢)\n] وه‌ ئێمه‌ پێغه‌مبه‌ران و ترسێنه‌رانمان ناردۆته‌ ناویان تا بیانترسێنن و حه‌قیان بۆ ڕوون بكه‌نه‌وه‌."},"37:73":{"name":"37:73","tafsir":"[\nفَانْظُرْ كَيْفَ كَانَ عَاقِبَةُ الْمُنْذَرِينَ (٧٣)\n] تۆ ته‌ماشا بكه‌و ببینه‌و بزانه‌ سه‌ره‌نجامی ئه‌و كه‌سانه‌ چۆن بووه‌ كه‌ پێغه‌مبه‌ران ئاگاداریان كردوونه‌ته‌وه‌و چۆن سزامان دان و له‌ناومان بردن."},"37:74":{"name":"37:74","tafsir":"[\nإِلَّا عِبَادَ اللَّهِ الْمُخْلَصِينَ (٧٤)\n] ته‌نها به‌نده‌ دڵسۆزه‌كانی خوای گه‌وره‌ نه‌بێ كه‌ ئیمانیان هێناوه‌و به‌ تاك و ته‌نها خواى گه‌وره‌یان په‌رستووه‌ به‌دڵسۆزییه‌وه‌ ئه‌وانمان رزگار كردووه‌و سه‌رمان خستوون."},"37:75":{"name":"37:75","tafsir":"{وه‌ڵامدانه‌وه‌ى نوح پێغه‌مبه‌ر -\nصلی الله علیه وسلم\n- }\n [\nوَلَقَدْ نَادَانَا نُوحٌ فَلَنِعْمَ الْمُجِيبُونَ (٧٥)\n] وه‌ كاتێكیش كه‌ نوح -\nصلی الله علیه وسلم\n- نۆسه‌دو په‌نجا ساڵ بانگه‌وازى نه‌ته‌وه‌كه‌ى كرد ته‌نها كه‌مێكیان باوه‌ڕیان هێناو لێیان بێئومێد بوو، بانگی له‌ ئێمه‌ كردو لێمان پاڕایه‌وه‌ ئێمه‌یش باشترین وه‌ڵامده‌ره‌وه‌ بووین بۆ نوح و -\nصلی الله علیه وسلم\n- دوعاكه‌یمان قبووڵ كردو قه‌ومه‌كه‌یمان له‌ناوبرد."},"37:76":{"name":"37:76","tafsir":"[\nوَنَجَّيْنَاهُ وَأَهْلَهُ مِنَ الْكَرْبِ الْعَظِيمِ (٧٦)\n] وه‌ خۆی و شوێنكه‌وتوانیمان ڕزگار كرد له‌و ناخۆشیه‌ قورسه‌ گه‌وره‌یه‌ كه‌ ئازاردان و به‌ درۆزانین بوو، یان نوقم كردن و غه‌رق بوون بوو له‌ناو ئاوه‌كه‌دا."},"37:77":{"name":"37:77","tafsir":"[\nوَجَعَلْنَا ذُرِّيَّتَهُ هُمُ الْبَاقِينَ (٧٧)\n] وه‌ نه‌وه‌كانیمان هێشته‌وه‌ ئه‌وانه‌ی كه‌ باوه‌ڕیان پێی هێنابوو له‌ناو كه‌شتیه‌كه‌دا ئه‌وان مانه‌وه‌ به‌ڵام خێزان و منداڵی خۆی ئه‌وانه‌ی كه‌ كافر بوون نقوم بوون."},"37:78":{"name":"37:78","tafsir":"[\nوَتَرَكْنَا عَلَيْهِ فِي الْآخِرِينَ (٧٨)\n] وه‌ تا ڕۆژی قیامه‌تیش نه‌وه‌یان مایه‌وه‌، یان به‌ باشه‌ باس ده‌كرێت."},"37:79":{"name":"37:79","tafsir":"[\nسَلَامٌ عَلَى نُوحٍ فِي الْعَالَمِينَ (٧٩)\n] هه‌موو ئوممه‌تان له‌ هه‌موو جیهاندا سڵاو له‌ نوح -\nصلی الله علیه وسلم\n- ده‌كه‌ن."},"37:8":{"name":"37:8","tafsir":"[\nلَا يَسَّمَّعُونَ إِلَى الْمَلَإِ الْأَعْلَى\n] ناتوانن گوێ بگرن له‌ فریشته‌كانى سه‌ره‌وه‌ [\nوَيُقْذَفُونَ مِنْ كُلِّ جَانِبٍ (٨)\n] كه‌ ئه‌گه‌ر گوێ بگرن ئه‌وه‌ له‌ هه‌موو لایه‌كه‌وه‌ ئه‌و ئه‌ستێرانه‌یان تێده‌گیرێت."},"37:80":{"name":"37:80","tafsir":"[\nإِنَّا كَذَلِكَ نَجْزِي الْمُحْسِنِينَ (٨٠)\n] ئێمه‌ به‌م شێوازه‌ پاداشتی چاكه‌كاران ئه‌ده‌ینه‌وه‌ كه‌ له‌ پاش خۆیشى به‌ چاكه‌ باس ده‌كرێت."},"37:81":{"name":"37:81","tafsir":"[\nإِنَّهُ مِنْ عِبَادِنَا الْمُؤْمِنِينَ (٨١)\n] كه‌ نوحیش -\nصلی الله علیه وسلم\n- له‌ به‌نده‌ باوه‌ڕداره‌ یه‌كخواپه‌رسته‌كانی ئێمه‌ بوو."},"37:82":{"name":"37:82","tafsir":"[\nثُمَّ أَغْرَقْنَا الْآخَرِينَ (٨٢)\n] پاشان ئه‌وانه‌ی تر كه‌ ئیمانیان پێ نه‌هێنابوو هه‌موومان نوقم كردن له‌ناو ئاوه‌كه‌دا وه‌ له‌ناومان بردن."},"37:83":{"name":"37:83","tafsir":"{به‌سه‌رهاتى ئیبراهیم پێغه‌مبه‌ر -\nصلی الله علیه وسلم\n- و قه‌ومه‌كه‌ى}\n [\nوَإِنَّ مِنْ شِيعَتِهِ لَإِبْرَاهِيمَ (٨٣)\n] وه‌ ئیبراهیمش -\nصلی الله علیه وسلم\n- له‌سه‌ر دین و په‌یڕه‌و و رێبازه‌كه‌ی نوح -\nصلی الله علیه وسلم\n- بووه‌ له‌ ته‌وحیدو یه‌كخواپه‌رستی و ئیمان هێنان و كرده‌وه‌ى چاك."},"37:84":{"name":"37:84","tafsir":"[\nإِذْ جَاءَ رَبَّهُ بِقَلْبٍ سَلِيمٍ (٨٤)\n] كاتێك هات بۆ لای په‌روه‌ردگاری به‌ دڵێكی ساغ و سه‌لیمه‌وه‌ كه‌ پڕ بوو له‌ (لا إله إلا الله) و یه‌قین، وه‌ پارێزراو بووه‌ له‌ شیرك و گومان، وه‌ له‌به‌ر خوا ئامۆژگاری خه‌ڵكی كردووه‌."},"37:85":{"name":"37:85","tafsir":"[\nإِذْ قَالَ لِأَبِيهِ وَقَوْمِهِ مَاذَا تَعْبُدُونَ (٨٥)\n] كاتێك كه‌ به‌رهه‌ڵستى له‌ باوكی و قه‌ومه‌كه‌ی كرد كه‌ بت په‌رست بوون پێى وتن: ئایا ئێوه‌ عیباده‌ت بۆ چ شتێك ئه‌كه‌ن و چ شتێك ئه‌په‌رستن."},"37:86":{"name":"37:86","tafsir":"[\nأَئِفْكًا آلِهَةً دُونَ اللَّهِ تُرِيدُونَ (٨٦)\n] ئایا جگه‌ له‌ زاتی پیرۆزی (الله) درۆتان هه‌ڵبه‌ستووه‌و عیباده‌ت بۆ جگه‌ له‌ خواى گه‌وره‌ ئه‌كه‌ن."},"37:87":{"name":"37:87","tafsir":"[\nفَمَا ظَنُّكُمْ بِرَبِّ الْعَالَمِينَ (٨٧)\n] ئه‌ی ئێوه‌ گومانتان چیه‌ به‌ په‌روه‌ردگارى هه‌موو جیهان كاتێك رووبه‌ڕووی ببنه‌وه‌ چیتان به‌سه‌ر بێنێ كه‌ ئێوه‌ عیباده‌تی جگه‌ له‌و ئه‌كه‌ن، واته‌: چاوه‌ڕوانى سزاى سه‌خت و هه‌میشه‌یى ئاگرى دۆزه‌خ بن."},"37:88":{"name":"37:88","tafsir":"[\nفَنَظَرَ نَظْرَةً فِي النُّجُومِ (٨٨)\n] تێڕوانینێك ته‌ماشای ئه‌ستێره‌كانی كردو بیرى كرده‌وه‌."},"37:89":{"name":"37:89","tafsir":"[\nفَقَالَ إِنِّي سَقِيمٌ (٨٩)\n] كاتێك ئه‌وان جه‌ژنیان هه‌بوو وتیان ئه‌چینه‌ ده‌ره‌وه‌ى شار بۆ ئاهه‌نگ گێڕان تۆیش له‌گه‌ڵماندا وه‌ره‌، ئیبراهیم -\nصلی الله علیه وسلم\n- وتی: من نه‌خۆشم، یاخود نه‌خۆشی تاعونم هه‌یه‌ بۆ ئه‌وه‌ى ئه‌وان وازى لێبێنن و له‌ ترسى تووش بوون لێى دوور بكه‌ونه‌وه‌، یاخود واته‌: من لاوازم، یاخود مه‌به‌ستى نه‌خۆشى مردن بوو له‌ داهاتوودا، یاخود دڵم نه‌خۆشه‌ له‌و بتانه‌ى كه‌ ئێوه‌ ده‌یانپه‌رستن، پێغه‌مبه‌ر -\nصلی الله علیه وسلم\n- ده‌فه‌رمێت: (ئیبراهیم -\nصلی الله علیه وسلم\n- ته‌نها سێ جار ناڕاستى وتووه‌: دووانیان له‌به‌ر خوا بوو كه‌ وتى: نه‌خۆشم، وه‌ بته‌كانى شكاند وتى: بته‌ گه‌وره‌كه‌ شكاندوونى، وه‌ جارێكیش بۆ پاراستنى ساره‌ى خێزانى بوو له‌ ده‌ستى پاشاكه‌ كه‌ وتى: خوشكمه‌) و مه‌به‌ستى خوشكى دینى بوو"},"37:9":{"name":"37:9","tafsir":"[\nدُحُورًا\n] تێكئه‌شكێندرێن و له‌ناوئه‌برێن [\nوَلَهُمْ عَذَابٌ وَاصِبٌ (٩)\n] وه‌ له‌ رۆژى قیامه‌تیش سزایه‌كی هه‌میشه‌یی و به‌ئێش و ئازاریان بۆ هه‌یه."},"37:90":{"name":"37:90","tafsir":"[\nفَتَوَلَّوْا عَنْهُ مُدْبِرِينَ (٩٠)\n] بۆیه‌ ئه‌وانیش وازیان لێ هێناو پشتیان تێكردو ڕۆیشتن بۆ چه‌ژن و ئاهه‌نگ گێڕانیان."},"37:91":{"name":"37:91","tafsir":"[\nفَرَاغَ إِلَى آلِهَتِهِمْ\n] كاتێك كه‌ كه‌س دیار نه‌ما ئه‌میش به‌ خێرایى و نهێنى ڕۆیشت بۆ لای خواكانیان [\nفَقَالَ أَلَا تَأْكُلُونَ (٩١)\n] خواردنێكی زۆریان بۆ دانرابوو ئه‌میش وه‌كو گاڵته‌پێكردن و سووكایه‌تی پێكردن پێی وتن ئایا ئێوه‌ له‌م خواردنانه‌ ناخۆن؟"},"37:92":{"name":"37:92","tafsir":"[\nمَا لَكُمْ لَا تَنْطِقُونَ (٩٢)\n] ئه‌وه‌ چیتانه‌ بۆ قسه‌ ناكه‌ن؟"},"37:93":{"name":"37:93","tafsir":"{ئیبراهیم پێغه‌مبه‌ر -\nصلی الله علیه وسلم\n- بته‌كان ده‌شكێنێت}\n [\nفَرَاغَ عَلَيْهِمْ ضَرْبًا بِالْيَمِينِ (٩٣)\n] به‌ ده‌ستی ڕاستی له‌به‌ر ئه‌وه‌ی به‌هێزتره‌ لێی دان و كه‌وته‌ شكاندنی بته‌كان."},"37:94":{"name":"37:94","tafsir":"[\nفَأَقْبَلُوا إِلَيْهِ يَزِفُّونَ (٩٤)\n] دوای ئه‌وه‌ی كه‌ گه‌ڕانه‌وه‌و زانیان چی كردووه‌ به‌ بته‌كانیان به‌خێرایی هاتن بۆ لای (له‌ سووره‌تى ئه‌نبیاء ئه‌م چیرۆكه‌ به‌ درێژتر باسكراوه‌)."},"37:95":{"name":"37:95","tafsir":"[\nقَالَ أَتَعْبُدُونَ مَا تَنْحِتُونَ (٩٥)\n] ئه‌میش پێی وتن ئایا ئێوه‌ عیباده‌ت بۆ هه‌ندێك بت ئه‌كه‌ن كه‌ به‌ ده‌ستی خۆتان هه‌ڵیئه‌كۆڵن و دایئه‌تاشن."},"37:96":{"name":"37:96","tafsir":"[\nوَاللَّهُ خَلَقَكُمْ وَمَا تَعْمَلُونَ (٩٦)\n] له‌ كاتێكدا خوای گه‌وره‌ ئێوه‌و كرده‌وه‌كانیشی دروست كردوون، له‌به‌ر ئه‌وه‌ی هه‌ر خوای گه‌وره‌ دروستكاره."},"37:97":{"name":"37:97","tafsir":"{هه‌وڵى سوتاندنى ئیبراهیم پێغه‌مبه‌ر -\nصلی الله علیه وسلم\n- ده‌درێت}\n [\nقَالُوا ابْنُوا لَهُ بُنْيَانًا فَأَلْقُوهُ فِي الْجَحِيمِ (٩٧)\n] ئه‌وانیش وتیان: خانوو خه‌نده‌قێكى گه‌وره‌ی بۆ دروست بكه‌ن وه‌ ئاگرێكی گه‌وره‌ی تیا بكه‌نه‌وه‌ وه‌ له‌ دووره‌وه‌ هه‌ڵی بده‌نه‌ ناویه‌وه‌ له‌به‌ر ئه‌وه‌ی ئاگره‌كه‌ یه‌كجار گه‌وره‌ بوو نه‌یانئه‌توانی لێی نزیك ببنه‌وه‌و هه‌ڵی بده‌نه‌ ناوی، بۆیه‌ له‌ دووره‌وه‌ به‌ مه‌نجه‌نیق هه‌ڵیاندایه‌ ناوى"},"37:98":{"name":"37:98","tafsir":"[\nفَأَرَادُوا بِهِ كَيْدًا فَجَعَلْنَاهُمُ الْأَسْفَلِينَ (٩٨)\n] ئه‌وان نه‌خشه‌و پیلانیان دانا به‌ڵام ئێمه‌ ئه‌وانمان ژێر خست و هیچیان بۆ نه‌كرا، وه‌ ئاگره‌كه‌ ساردو سه‌لامه‌ت بوو ئیبراهیم -\nصلی الله علیه وسلم\n- لێی هاته‌ ده‌ره‌وه‌."},"37:99":{"name":"37:99","tafsir":"[\nوَقَالَ إِنِّي ذَاهِبٌ إِلَى رَبِّي سَيَهْدِينِ (٩٩)\n] وه‌ وتی: من ئه‌ڕۆم كۆچ ئه‌كه‌م بۆ لای په‌روه‌ردگار به‌ڵكو خوای گه‌وره‌ هیدایه‌تم بدات و ڕێنماییم بكات له‌ شوێنێك بتوانم عیباده‌تی بكه‌م."}},"version":{"author_name":"Rebar Kurdish Tafsir","id":804,"language_name":"Kurdish","tafsir_name":"Rebar Kurdish Tafsir","key":"kurd-tafsir-rebar","iso":"Ku"},"surahNumber":37}